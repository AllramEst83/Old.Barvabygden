<html>

<head>
<meta http-equiv="Content-Type"
content="text/html; charset=iso-8859-1">
<meta name="keywords" content="Barva">
<meta name="description" content="Om Barva!">
<meta name="Author" content="Anne Ivarsson">

<title>Barva-bladet nr 18</title>
</head>

<body bgcolor="#FFFAF0" link="#008000" vlink="#008000"
alink="#FF0000">

<table border="0" width="100%" bgcolor="#FFF3DB">
    <tr>
        <td><img src="bilder/logan2.gif" width="103"
        height="80"></td>
        <td><font color="#008000" size="6" face="Arial"><strong>Välkommen
        till Barva!</strong></font></td>
        <td><img src="bilder/vapen2.gif" width="65"
        height="80"></td>
    </tr>
</table>

<p align="center"><font size="2"><b>
<img
src="bilder/bba.gif" width="590" height="90"></b></font></p>

<p><font size="2"><b>Ett informationsblad för Barva
Bygdegemenskap nr 18. Nr 1 år 2003.</b></font></p>

<p><font size="2">Utgivare: Barva Framtid och samordnare är 
<a href="mailto:anne.ivarsson@barvabygden.se">Anne
Ivarsson</a></font></p>

<hr>

<p align="center"><font size="4" face="Arial"><b>Här kommer ett
nytt Barva-blad.</b></font></p>

<p>Vissa omständigheter har gjort att det dröjt. Men jag hoppas
att ni ska få lite sommarläsning nu.</p>

<p>Barva Framtid har rullat på med olika aktiviteter och ni kan
läsa vår årsberättelse i bladet.</p>

<p>Häromdagen fick jag besked om att de sista hindren för
byggnationen vid Skäggesta är undanröjda. Då Karlsonhus, som
tagit över området från Nordic Hästgårdar, skulle köra igång
visade det sig att en del ageranden från tidigare ägare ej var
avklarade varför det drog ut på tiden. Men detta är nu löst.
Intresset av tomterna lär vara stort enligt uppgifter jag fått.
Det stora problemet för skolan är fortfarande för få elever.
Därför är det ju viktigt att vi får fler barnfamiljer i
bygden. Ni som har bekanta som funderar på att byta bostad,
tipsa om Barva.</p>

<p>Så blir det midsommarfestligheter som vanligt. Trots rykten
om annat. Du som har idéer om vad som behöver göras, hör av
dej till någon i styrelsen.</p>

<p>Vid årsmötet den 22 maj valdes följande styrelse:</p>

<table border="0">
    <tr>
        <td>Rune Johansson,</td>
        <td>ordförande,</td>
        <td>tel. 016-93009</td>
    </tr>
    <tr>
        <td>Lotta Rehn,</td>
        <td>sekreterare,</td>
        <td>tel. 016-93015</td>
    </tr>
    <tr>
        <td>Ann-Kathrin Andersson,</td>
        <td>kassör,</td>
        <td>tel. 016-93143</td>
    </tr>
    <tr>
        <td>Annika Agneson,</td>
        <td>&nbsp;</td>
        <td>tel. 016-94116</td>
    </tr>
    <tr>
        <td>Bertil Zentio,</td>
        <td>&nbsp;</td>
        <td>tel. 016-92007</td>
    </tr>
</table>

<p>Vi är öppna för intressanta uppslag. Några idéer vi har
kan du läsa om i årsberättelsen.</p>

<p>Vill önska er alla en GLAD SOMMAR!</p>

<p>/Rune</p>

<hr>

<p align="center"><font size="4" face="Arial"><b>Midsommar i
Barva Bygdegård</b></font></p>

<p><b>Tisdagen den 17 juni</b></p>

<p>18:00 Nedtagning av majstången</p>

<p><b>Midsommarafton</b></p>

<p>09:00 Majstången klädes, alla hjärtligt välkomna att hjälpa
till, ju fler vi blir desto roligare</p>

<p>11:00 Fika, medtag kaffekorg. Glass till alla barnen.</p>

<p>15:00 Majstången reses</p>

<p>15:30 Dans kring majstången under ledning av Sussie. Musik
Kent Lindén</p>

<p>16:00 Uppträdande Kent Linden</p>

<p>Dragkamp Barva Syd mor Barva Nord. Den årliga tävlingen
mellan ortsborna.</p>

<p>Kaffeservering &#149; Korv &#149; Kiosk &#149; Lotterier
&#149; Skytte &#149; Fiskdamm &#149; Boll på burk &#149; Femkamp</p>

<p>Museet är öppet båda dagarna.</p>

<p><b>Midsommardagen.</b></p>

<p>13:00 Friluftsgudstjänst, (vid regn inomhus)</p>

<p>21:00- 01:00 Dans till Gideons orkester</p>

<p>Vi vill redan nu vädja till alla som kan, att som förr om åren
baka till midsommar. Bullar eller rulltårta, vilket som passar bäst.
Ring Maud, 920 38 eller Noomi 0152-520 22. Midsommarkommittén
tackar på förhand.</p>

<p>Vi kan berätta att överskottet, som vi fått in på
midsommarfirandet, har gått till inköp av en högtalaranläggning
i Bygdegården, som får användas av alla som hyr densamma, även
i danshallen.</p>

<p>Vi hoppas på ett fint väder och att många ställer upp, så
att vi får ett lika trevligt och glatt midsommarfirande som
alltid!</p>

<p align="center"><img src="bilder/18-dans.gif" width="307" height="139"></p>

<hr>

<p><b>VERKSAMHETSBERÄTTELSE </b></p>

<p><b>FÖR BARVA FRAMTID ID. FÖR. TIDEN 020601 &#150; 030522</b></p>

<p>STYRELSE. Styrelsen för Barva Framtid har under året bestått
av Rune Johansson ordf., Lotta Rehn sekr., Ann-Katrin Andersson
kassör, samt Christer Nilsson och Bertil Zentio. Som mötessekreterare
har under första delen av verksamhetsåret Eivor Nilsson
fungerat. Senare delen av året har ordinarie sekreterare skrivit
mötesprotokollen. Revisorer: Sievert Ylvén och Noomi Edstein.
Med Gun-Britt Svensson som suppleant.</p>

<p>4 styrelsemöten har hållits under verksamhetsåret. I direkt
anslutning till dessa har vid flera tillfällen representanter för
arbetsgrupperna träffat styrelsen för genomgång.</p>

<p>ARBETSGRUPPER. De arbetsgrupper som arbetat under året är:
Badplats, bostads, hantverks, kultur, ridleds, turist, ungdoms
och väggrupp.</p>

<p>LOBBYINGARBETE. Styrelsen har genom kontakter med myndigheter
och andra på olika sätt lyft fram möjligheter som finns att
satsa på Barva. Även i år har tidningar uppmärksammat vårt
arbete och då speciellt byggplanerna.</p>

<p>EKONOMI. Även om allt arbete görs ideellt blir det kostnader
för material och annat varför vissa bidrag behövs. Detta år
har vi inte lyckats erhålla några bidrag utifrån. Styrelsen
kommer att bevaka möjligheterna att få ytterligare stöd. Vi
har dock upplevt uppskattning av att vägbelysningen fungerar
genom att medel har kommit in för driften av detta. Vi måste
tyvärr be om nya bidrag för det år vi nu är inne i för
belysningen. Den i förra årets verksamhetsberättelse nämnda
uppvaktningen av kommunalrådet Hans Ekström har resulterat i
att kommunen har beslutat att ge ekonomiskt stöd till
utvecklingsgrupperna. En ansökan måste sändas in där man kan
visa på verksamhet i gruppen. För vår del kommer detta att ske
under maj månad.</p>

<p>VAD HAR HÄNT?</p>

<p><i>Nu något om gruppernas arbete.</i></p>

<p><strong>Badplatsgruppen.</strong> Badet har underhållits och
många har tagit chansen att få sig ett dopp. Ansvarig Per
Johansson. Per har gjort ett jättejobb och sett till att
badplatsen hållits i toppenskick. När badet skulle öppnas 2002
hade någon stulit stegar och soptunna. Efter mycket ringande och
kontakter ordnade kommunen en ny stege.</p>

<p><strong>Barnomsorgsgruppen. </strong>Förskolan är
fullbelagd, men trots detta är det viktigt att inflyttning sker
för att få upp barnantalet i skolan. Ansvarig Annika Agneson.</p>

<p><strong>Bostadsgruppen.</strong> Arbetet med att få igång
byggnation, i första hand vid Skäggesta, (Barva kyrkby) har gått
vidare. Lobbying på olika sätt för att få intressenter. Det
avtal om markköp som Nordic Hästgårdar hade har under året överlåtits
på Karlsonhus i Klöverfors. Plankontorets arbete fortsatte
under året med detaljplaneutställningar och i december 2002
antogs detaljplanen av kommunfullmäktige. I januari 2003 vann
beslutet laga kraft. Stakning av gator och för vatten och avlopp
har gjorts och arbetet beräknas påbörjas i sommar. Ansvarig
har varit Göran Rehn.</p>

<p><strong>Hantverksgruppen. </strong>Julmarknaden är den stora
utåtriktade aktiviteten som hantverksgruppen är ansvarig för.
Mycket folk söktesig till kyrkstallarna för att handla och träffa
bekanta. Ett par busslaster med folk från Stockholm dök bl. a.
upp. Vi ser också att fler satsar på hantverk och försäljning
av sina alster. Gun-Britt Svensson är ansvarig.</p>

<p><font size="3"><strong>Kulturgruppen.</strong></font> Har
fortsatt utgivningen av Barvabladet. Barva-Bladet finns nu att läsa
bl.a. på biblioteket i Eskilstuna. Har sammanställt material
att dela ut till nyinflyttade. Genomförde tillsammans med
Hembygdsföreningen, även i år, en &quot;återvändardag&quot;.
I Barvagården fanns utställning med foton och dokument ur
Barvas historia. Anne Ivarsson är ansvarig. Hon är också
Webbmaster för föreningens hemsida &quot;barva just nu&quot;.
Anne har under året drabbats av sjukdom men vi tror att hon
snart skall vara igång igen. Vi ska försöka lösa utgivningen
av Barvabladet under tiden.</p>

<p><strong>Ridledsgruppen.</strong> Intresset har stigit för
leden och då nu även möjlighet erbjuds att deltaga i
turridning har anmälningarna ökat markant. En sammanlänkning
med Flensleden är på gång. Annika Runström är ansvarig. Hon
sitter också i styrelsen för Ridled Sörmland.</p>

<p><strong>Turistgruppen. </strong>Har under året legat lite lågt.
Då Naturskyddsföreningen har sin fågelstation &quot;Rördrommen&quot;
vid Sörfjärden, deltar man i turistgruppen. Vilket vi är
tacksamma för. Samarbete med &quot;Rördrommen&quot; på flera sätt.
</p>

<p><strong>Ungdomsgruppen. </strong>Arbetar vidare med att ordna
aktiviteter för bygdens ungdomar. Maud Svensson är ansvarig.</p>

<p><strong>Väggruppen. </strong>Gruppens prioriterade arbete är
att få till stånd en av- påfart vid E 20. Vi hoppas att en påbörjad
byggnation skall kunna ge nya möjligheter för en av-påfart. I
mars ansvarade vi för en träff för de 11 utvecklingsgrupper
som finns i kommunen. 7 av grupperna var representerade. Då gavs
möjlighet att se på området vid Skäggesta. Från kommunen
deltog Näringslivschefen Gunnar Jonsson, Peter Dädeby, Sven-Erik
Åhlund och Eivor Rudin. Ett möte med mycket information. För
mycket tyckte somliga.</p>

<p>Styrelsen vill uttrycka sitt stora TACK till alla som
engagerat sig på olika sätt i arbetet. Tack för alla timmar Ni
lagt ned helt ideellt för att föra bygden framåt. </p>

<p>Styrelsen har en del planer inför ett nytt verksamhetsår. Vi
avser att söka pengar för att få en fast belysning i
kyrkstallet. Det är inte tillfredställande att lösa sladdar
dras kors och tvärs i huset. Finns också planer på att försöka
bygga skydd på busshållplatsen vid gamla E 20. Vi saknar
sponsorer just nu.</p>

<p>Det har kommit önskemål om att Barva framtid skall ställa
sig som huvudansvarig för midsommarfirandet vid Barvagården.
Styrelsen kommer att tillsammans med övriga föreningar ta upp
frågan för att vi skall nå en bra lösning.</p>

<p>Vi planerar också en större aktivitet i samband med att
byggnationen vid Skäggesta kommer igång. Barva Framtid vill även
fortsättningsvis vara ett nav för att föra Barvabygden framåt.
För att utveckla och skapa möjligheter till att bygden blir en
plats där alla kan trivas.</p>

<p>Barva den 22/5 2003.</p>

<table border="0">
    <tr>
        <td>Rune Johansson</td>
    </tr>
    <tr>
        <td>Lotta Trübenbach-Rehn</td>
    </tr>
    <tr>
        <td>Ann-Kathrin Andersson</td>
    </tr>
    <tr>
        <td>Christer Nilsson</td>
    </tr>
    <tr>
        <td>Bertil Zentio</td>
    </tr>
</table>

<hr>

<p><font color="#008000" size="2"><b>Ett stort tack till alla som
bidragit med pengar till belysningen! Utan pengar slocknar
lamporna, det vill vi väl inte!? Fortsätt att bidra! Pg. 28 51
9-6 eller Bg. 5086-6961. Märk med &quot;Vägbelysning&quot;</b></font></p>

<hr>

<p align="center"><font color="#000080" size="4" face="Arial"><b>Skolminnen
från Barva skola.</b></font></p>

<p><font color="#000080"><b>Jag har hittat fram till Er hemsida
genom förmedling av min dotter Viveka, ättling i femte led till
den klockar Öhlander som skymtat fram i andra berättelser. Jag
tänkte det kunde vara unikt att lägga till lite skolminen från
en som inte gått i Barva kyrkskola &#150; men hade rätt bra
koll på läget där i alla fall.......</b></font></p>

<p><font color="#000080"><b>Vi var sommargäster från stan (Eskilstuna,
alltså), som var trogna helggäster på Kyrkbacken från det
spaden gick att sätta i jorden på våren till dess den sista
potatisen var upptagen på hösten och frosten tog resterna av grönsakslandet.
Och så under hela det långa sommarlovet förstås, för kärnperioden
i min uppväxt var under krigsåren, då det inte gick att resa
omkring i världen så som nu.</b></font></p>

<p><font color="#000080"><b>Vi bodde i den lilla stugan snett
bakom Elsas hus, intill sydgaveln av det stora röda ålderdomshemmet.
Det syntes inte så mycket av vårt hus nere från skolplanen, åtminstone
inte på somrarna, för det doldes effektivt av en rad höga körsbärsträd.
Det var gråmålat på den tiden, med en liten förstukvist med
snickarglädje och vildvin på - mina föräldrar målade om till
gult sen och byggde till en veranda, det måste ha varit mot
slutet av 40-talet. Strax efter började åldern ta ut sin rätt
på körsbärsträden, de föll det ena efter det andra. Då kröp
stugan fram ur sitt gömsle och började se ut ungefär som nu.
Stugan var helt liten: ett kök, ett rum och en inbyggd
redskapsbod. </b></font></p>

<p><font color="#000080"><b>Men den hade ett magnifikt namn:
Villa Marino. Signora Marino var enligt familjetraditionen en
uppburen italiensk sångerska vid Stockholmsoperan, som valt att
låta bygga sitt sommarviste på Kyrkbacken i Barva. Vad som
kunde motivera valet av plats visste vi inget om, men om det var
lugn och ro och avskildhet från det brusande artistlivet vid
Gustav Adolfs Torg, så hade hon ju siktat mitt i prick.</b></font></p>

<p><font color="#000080"><b>Hur som helst så fann tydligen
operadivan den lantliga stillheten väl stillsam så småningom
och började längta hem till storstaden och tiljan igen. Huset
överlät hon till klockar Öhlander, på vilka villkor vet vi
inget om. Sen satt han tydligen där och spelade kammarmusik med
sina goda vänner; vi hittade en gång travar med gamla
handskrivna noter som lagts som fyllning under innertaket. Han
hade en dotter Susanna som så småningom skulle bli min farmor.
Hon gifte sig med filhuggarmästaren Ferdinand Holmertz, som
jobbade träget vid Fil-Öbergs inne i stan men åtminstone hade
söndagarna lediga. Då åkte de till Barva och levde lantliv.
Stugan övertogs av mina föräldrar, Erik och Magda Holmertz.
Magda blev rätt tidigt änka, det är hon som är den ensamma
damen som skymtar som Elsas granne i en annan av
minnesnoteringarna.</b></font></p>

<p><font color="#000080"><b>Sen fick jag och min Katarina ta över
ägande och skötsel, en inte alldeles lätt uppgift om man bor
norr om Stockholm och har jobb som innebär en hel del resande.
Vi klarade det tills mitt hjärta sa stopp och operation i mitten
av 90-talet. Då sålde vi till den nuvarande innehavaren.</b></font></p>

<p><font color="#000080"><b>Men nu var det ju skolminnen det
skulle handla om. Med dem förhåller det sig så här:
Sommarloven förefaller ju i ungdomen härligt oändliga, man
hinner med mängder av bad och mete i Lappen och att bygga massor
av kojor på åsen. Dock har de sitt slut, och i Barva inföll
det där slutet och höstens skolstart fjorton dagar tidigare än
inne i stan. Det hade att göra med att man ute på landet ville
förkorta skolgången under vinterperioden, då det ofta var
problem med väghållning och snöplogning.</b></font></p>

<p><font color="#000080"><b>Här måste jag göra en parentes,
fast jag just faktiskt kommit in på skolminnena, som det
egentligen skulle handla om.</b></font></p>

<p><font color="#000080"><b>Det kom ovanligt mycket snö, massor
av snö, under de kalla krigsvintrarna. Vi var ibland ute och
tittade till stugan också under vintersäsongen och såg hur snön
växte till ett täcke som verkade kunna täcka hela huset, redan
gick den gott och väl upp till fönstren. Snön i sig var ju
kall, men samtidigt fungerade den som isolering. Pappa berättade
om hur grönländarna klarade sin polarvintrar genom att bygga
igloos, och så föddes en idé. Världsläget var ju dramatiskt.
När som helst kunde tyskarna vara över oss, se hur det hade gått
i Danmark och Norge. Att pappa alls fick vara hemma hos oss och
inte var vår soldat som låg i beredskapstält någon annanstans
i Sverige berodde på att han arbetade på Gevärsfaktoriet och
var en kugge i rustningsindustrin. Det var ju bra i sig, men hade
en baksida: blev Sverige indraget i kriget skulle Eskilstuna och
försvarsindustrierna där vara ett av de första bombmålen.
Myndigheterna hade redan gjort upp planer för</b></font></p>

<p><font color="#000080"><b>evakuering. Vi skulle vid ett
krigsutbrott ta oss till Barva, kanske man skulle göra om skolan
till flyktingförläggning, de konkreta planerna vet jag inget om.
Men nu skulle vår familj göra ett experiment för att se om man
kunde klara sig på egen hand.</b></font></p>

<p><font color="#000080"><b>Pappa ordnade på något sätt en
ledig vintervecka, och i 30 minusgrader tog vi gengasbussen ut
till vårt oisolerade sommarhus. Mamma och jag fick se till att hålla
elden igång i spis och kakelugn, Pappa höll till utanför och
grävde som en eskimå ut stora block av snö, som han staplade
mot husväggarna. Mot kvällen var stugan täckt och förvandlad
till en Barvaigloo. Och se, uträkningen hade varit riktig: vi
kunde bo i huset hela vår provvecka, det blev riktigt varmt och
skönt där inne, fast lite mörkt för man måste se till att täcka
de enkelglasade fönstren också. </b></font></p>

<p><font color="#000080"><b>Hade tysken kommit hade vi nog blivit
Barva-bor på heltid. Men nu behövde det aldrig gå så, freden
kom, och de långa sommarloven. Under dem blev jag full medlem i
den unga Barva-gemenskapen. Jag kände de jämnåriga kring åsen:
Rolf och Roland nere i Stenhuset, de borta i Sörby och Skäggesta,
lärarinnas pojke på lärarbostadens övervåning, han hette
Svante och pratade svenska precis som vi fast han kom från
Estland och hans pappa hade försvunnit i kriget. Och så förstås
Peter och Ulrik Celsing, nuvarande slottsherrn på Lindholm. De
var ju närmaste grannar, Ulrik hade gavelrummet på nedre botten
åt vårt håll, och dit klättrade man fönstervägen.</b></font></p>

<p><font color="#000080"><b>Det stora röda huset hade varit ålderdomshem
först, jag har fortfarande minnen av åldringarna som vandrade
omkring på darriga ben och ville klappa små barn på huvudet,
och köksflickan Elna som bar ut skulorna. Hon tömde sina
stinkande hinkar i &quot;gropen&quot; ner mot stora
potatislandet, kanske 10-15 meter från vår gårdsplan - och
lika långt hamnade de från Moster Lundqvists jordkällare, där
hon förvarade sina livsmedel så här innan kylskåpens tid.
Moster Lundqvist var änka efter en av Kommendörkaptens trotjänare
på Lindholm och hade som undantagsstuga fått det hus som Elsa så
småningom skulle komma få att disponera som vaktmästarbostad.
Fast däremellan stod den som ödestuga rätt många år, den fönsterlösa
långväggen åt vårt håll var bra att ha att skjuta fotboll
mot. </b></font></p>

<p><font color="#000080"><b>Men in i f d ålderdomshemmet drog
agronom Lars Gustaf Celsing med familj - vitter lundastuderad gemål
och fyra barn, varav två alltså i just lagom lekålder för mig.
Celsings var trevliga och hade humor, familjefadern och blivande
slottsherren på Lindholm gillade att kalla sig &quot;Lasse i
fattigstugan&quot; och var inte knusslig med att låna ut
rafflande deckare till mig, fast de egentligen kanske borde vara
förbjudna vid min ålder. Annars hade han på kyrkbacken bara
magister Smith att dela intresset med för den sortens lektyr, de
brukade låna av varandra.</b></font></p>

<p><font color="#000080"><b>Ibland körde slottskaleschen med
dubbelspann från Lindholm upp på gårdsplanen, när Kommendörkapten
kom på besök till sin avkomma i yngre generationer. I ena
handen hade han sin käpp, i den andra sin kopparlur.
Slottsherren var nämligen svårt döv, någon egentlig
konversation verkade det inte att kunna bli frågan om. Däremot
trängde brottstycken av det samtal som förekom lätt ut genom fönster
och väggar. - VILL FARSAN HA EN JÄVEL TILL???, hördes
agronomens stämma, den bar ända ner till kyrkan och fälten
bort mot Säby. Men nu var det ju skolminnen det skulle handla om.</b></font></p>

<p><font color="#000080"><b>De sista fjorton dagarna av mitt
sommarlov blev extra behagfulla genom att jag då fortfarande
gick ledig, medan kompisarna alltså kallades in under skoloket.
Jag kunde höra dem komma på morgnarna och ställa upp på led
utanför skoltrappan. Själv kunde jag då välja mellan att vända
mig om i sängen och ta en liten morgonslummer till eller ropa på
Mamma och beställa frukostte. I alla fall såg jag till att vara
uppe och klädd tre kvart senare, för då kom kompisarna ut och
hade rast. Vi spelade fotboll i tio svettiga minuter, innan de
ringdes in till nya plågor. Själv kunde jag ju fortsätta att
skjuta med bollen mot Moster Lundqvists vägg, men i längden kändes
det lite ensamt att stå där och dunka alldeles själv (fast jag
hade läst i Rekord-Magasinet att det var så Gunnar Nordahl hade
övat upp sig.) Då hände det att jag i stället klättrade upp
i det stora körsbärsträd som växte vid skolgaveln. Från dess
lövverk hade man utmärkt insyn till skolsalen &#150; storskolan
alltså, småungarna höll till åt andra hållet, men de var ju
inte så intressanta, det var i första hand fotbollskompisarna
jag var ute efter. Där inne såg man dem sitta uppradade i sina
bänkar. Några satt och plitade i sina häften, förmodligen var
det väl med några räknetal. Samtidigt höll någon på och läste
högt ur en bok, det var ju blandade klasser, med flera ämnen igång
samtidigt. Bland bänkarna vankade magister Smith omkring, oftast
med pekpinnen i handen. Och det hade man ju hört vad han brukade
använda den till&#133;</b></font></p>

<p><font color="#000080"><b>Rätt idylliskt såg det ut i alla
fall, så där på håll från körsbärsträdets skyddade
utsiktspunkt.</b></font></p>

<p><font color="#000080"><b>/ Lars-Erik Holmertz</b></font></p>

<hr>

<table border="0">
    <tr>
        <td bgcolor="#FFF3DB"><font color="#000000" size="2"
        face="Arial">Uppdaterat den 25 juni 2008, webbmaster: Anne Ivarsson</font><font
        size="2" face="Arial"><br>
        http://www.barvabygden.se/bb-18.htm</font></td>
    </tr>
</table>

<p><font size="3">Tillbaka till <a href="http://www.barvabygden.se">Barva-sidan</a></font><font size="3"><a href="http://www.barvabygden.se">
</a> </font></p>
</body>
</html>