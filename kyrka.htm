<!DOCTYPE HTML PUBLIC "-//W3C//DTD HTML 4.0 Transitional//EN"><HTML>

<head>



<title>Barva, Annes hemsida om Barva kyrka</title>
<META http-equiv=Content-Type content="text/html; charset=windows-1252">
<META content="Barva kyrka - Annes hemsidor om Barva." name=description>
<META content="Barva kyrka,Barva, barva, Barva Framtid" name=keywords>
<META content="Microsoft FrontPage 5.0" name=GENERATOR>
</head>

<body bgcolor="#FFFAF0">
<img border="0" src="loggany.jpg" width="900" height="90"><table border="0" width="100%" bgcolor="#FFF3DB">
            <TR>
               
                <TD>
                <IMG height=145 alt="Barva Framtid logan" 
                  src="logan.gif" width=187 align=middle vspace=5> 
                </TD>
                <TD>
                <p align="center"><FONT face=Arial color=#008040 size=6><STRONG>Välkommen 
                  till Barva!</STRONG></FONT></TD>
                <TD>
                <IMG height=130 alt="Barva sockenvapen" 
                  src="vapen.gif" width=105 align=middle> 
              </TD></TR>        </table><br>
</font>

<table border="0" width="95%">
    <tr>
        <td><p align="center">
        <img src="kyrkan.jpg"
        alt="Barva Kyrka" width="149" height="100"></p>
        <p align="center"><font size="2">Foto: Anne Ivarsson</font></p>
        <p align="center"><font color="#000000" size="4">Barva
        kyrka ligger på den västra åssluttningen, mitt i den
        gamla bygden. </font></p>
        </td>
    </tr>
    <tr>
        <td>&nbsp;</td>
    </tr>
    <tr>
        <td><p align="center"><font color="#008000" size="7"><strong>Barva
        Kyrka</strong></font></p>
        </td>
    </tr>
    <tr>
        <td>Den är en liten ljusputsad korskyrka i sten och sitt
        nuvarande utseende fick kyrkan vid 1700-talets slut, när
        den medeltida kyrkan blivit för liten. <p>Barva kyrka
        ligger på den västra åssluttningen, mitt i den
        &quot;gamla&quot; bygden. Att kyrkan inte ligger
        &quot;mitt&quot; i den nuvarande bygden beror på, att
        när man byggde kyrkan, låg den mitt i den dåvarande
        bygden. De mellersta och södra delarna av Barva bestod
        då av skog, sjö och kärrmaker och hade en mycket gles
        bebyggelse. I norra delen av Barva och runt kyrkan finns
        en bebyggelse med rötter från bronsåldern.</p>
        <p>Ordet Barva kan betyda &quot;lundarna&quot; och kan ha
        samband med de hedniska germanernas dyrkan av heliga
        träd och lundar. </p>
        <p>Troligen har det funnits en träkyrka i Barva under
        första hälften av 1000-talet, då biskop Eskil utförde
        sitt missionsverk i dessa trakter. I vid slutet av
        1100-talet uppfördes en liten romansk stenkyrka. </p>
        <p>Först under andra hälften av 1300-talet finns en
        skriftlig uppgift om att Barva fanns som en särskild
        socken.</p>
        <p>Kyrkan bestod då troligen av långhus och ett lägre
        och smalare kor. Under 1400-talet byggdes på kyrkans
        södra långsidas västligaste del, ett vapenhus, som
        fanns kvar till ombyggnaden på slutet av 1700-talet. </p>
        <p>Under 1640-talet kunde ett nytt kor och en sakristia
        byggas tack vare en gåva av drottning Kristina.
        Bönderna i Barva begärde genom en böneskrivelse till
        drottning Kristinas förmyndarregering hjälp för att
        utvidga kyrkan, som blivit förliten för folkmängden
        --&quot;<em>effter som Gudh oss med skadeligh siuckdomar,
        nådeligen skonat och folket meer och meer tilvext
        haffver</em>&quot;--Den 23 juni 1641 beviljades 20 tunnor
        spannmål i anslag till utvidgning av kyrkan. </p>
        <p>Detta står i samband med följande händelse: En
        furstlig persons lik, som fördes från Västerås till
        Strängnäs för att begravas i Domkyrkan, insattes sista
        nattlägret i Barva kyrka. Men då den enda ingången
        genom vapenhuset var för trång, rev man helt enkelt ned
        östra gavel och altaret. Den furstliga personen var
        troligen pfaltzgrevinnan Katarina, Karl IX: dotter, gift
        med pfaltzgreven Johan Kasimir, mor till Karl X Gustaf
        och syster till Gustaf II Adolf. Hon dog i Västerås 13
        dec. 1638 och begrovs den 5 febr 1639. </p>
        <p>Efter denna hårdhänta behandling måste ju kyrkan
        repareras. Nästa stora ombyggnad genomfördes åren
        1796-97 då de båda korsarmarna tillkom och det gamla
        platta brädtaket ersattes av ett tunnvalv. Greve Nils
        Bonde på Lindholm bekostade ombyggnaden men bestämde
        också vad som skulle för ändras. Någon utvändig
        förändring har sedan inte vidtagits. </p>
        <p>Bevarade delar av 1100-talskyrkan är långhuset
        väster om korsarmarna. Man hade på traditionellt sätt
        tjärat spåntak på kyrkan. </p>
        <p>Predikstolen är av äldre datum och anses vara ett
        verk av mäster Mikael Rechners verkstad i Strängnäs
        (1600-talets första hälft). Den skänktes av Jäders
        kyrka år 1654, som åren innan mottagit en predikstol
        som donation av Axel Oxenstierna. Predikstolen bär
        årtalet 1683, som är målningsåret. 1909 övermålades
        dock predikstolen, men restaurerades igen år 1942.</p>
        <p>En genomgripande restaurering gjordes 1909, då
        gipsslogs brädtunnvalven och försågs med
        dekorationsmålningar. Den fasta bänkinredningen med
        dörrar ersattes med öppna bänkar. Spåntaket utbytes
        mot ett tak av järnplåt, som ersattes 1968 av det
        nuvarande koppartaket.</p>
        <p>Runt väggarna finns ca 20 trepipiga ljusarmar, som
        är skänkta av sockenborna 1909, med givarnas namn
        igraverade.</p>
        <p>Även tillvaratogs en ganska skadad Kristusbild.
        Enligt traditionen låg den ett tag på kyrkans vind och
        därefter slängdes den i en grusgrop. Där återfanns
        den av en gumma som forslade hem och reste krucifixet mot
        stugans yttervägg för att torka. Avsikten var att
        använda jesusbilden som ved till spisen. Krucifixet
        från 1450-talet är den äldsta klenoden i kyrkan. </p>
        <p>Den senaste förändringen är en invändig ombyggnad
        1942, då inreddes norra korsarmen till dopkapell. Dit
        flyttades också glasmålningen från korfönstret. Denna
        glasmålning skänktes av fru Anna Sofia Altberg, Arphus,
        1909 till kyrkan och utfördes av konstnären C. Wilh
        Pettersson, Stockholm. Då tillkom också bl a en ny
        orgel till den södra korsarmen. Orgeln är nybyggd av
        Olof Hammarberg från Göteborg. Den tidigare orgeln var
        från 1872 och fanns på en läktare i västra korsarmen.
        Endast fasadpiporna är bevarade från den gamla orgeln.
        Läktaren revs.</p>
        <p>Kyrkogården inramas av en gråstensmur. Sin nuvarnade
        storlek fick kyrkogården 1901, då man utvidgade mot
        norr. I gamla tider ville man inte bli begraven på
        norrsidan av en kyrka.</p>
        </td>
    </tr>
    <tr>
        <td>Den medeltida dopfunten som var omnämnd senast 1869
        är helt borta. Den var troligen från 1100-talet och har
        haft en repstav upptill runt foten.</td>
    </tr>
    <tr>
        <td><div align="center"><center><table border="1">
            <tr>
                <td><p align="center">
                <img src="dopfunt1.gif" alt="dopfunten" width="141" height="200"></p>
                </td>
                <td><p align="center">
                <img src="dopfatm.gif" alt="dopfatet" width="211" height="200"></p>
                </td>
            </tr>
            <tr>
                <td>Genom insamling tillkom en dopfunt i ek 1942.
                Utförd av bildhuggaren Erik Sand i Strängnäs.</td>
                <td>Mässingsdopfatet är dock det gamla från
                1600-talet</td>
            </tr>
        </table>
        </center></div></td>
    </tr>
    <tr>
        <td><p align="center"><img src="tavlaec.jpg"
        alt="Tavlan av Elsa Celsing" width="400" height="228"></p>
        </td>
    </tr>
    <tr>
        <td>Elsa Celsing har målat och skänkt den stora
        oljemålningen i dopkoret 1942. Motivet &quot;Kommen till
        mig, I alle, som arbeten och ären betungande&quot;. Som
        modeller stod gårdens folk på Lindholm och andra
        Barvabor.</td>
    </tr>
    <tr>
        <td>I kyrkan finns en igenfylld grav i koret. En kalksten
        försedd med tjocka ringar i hörnen. <p>Inskription: <strong>Dhenne
        graf och steen tillhörer hennes kongl. Maij:ts
        Riksänkedrottningens Stat och Häradt Fougde över
        Eskilstuna Slott och Lähn Balthasar Springer, tillijka
        med des k. Hustrur och barn.</strong></p>
        <p>Baltzar Springer 1664 - 1710 var slottsfogde i
        Eskilstuna 1698 - 1708 och var först gift med Catharina
        Eriksdotter Kühlman och senare omgift med Barbro
        Siljeström. <br>
        1707 - 09 var Baltzar Springer borgmästare i Eskilstuna
        och Torshälla.</p>
        <p>Enligt en uppgift som jag hittat: <strong>Af Säby
        köptes 3/4 m. till skatte 1704 af Springer</strong>.
        Kanske det är förklaringen till att Springer är
        begravd i Barva. Finns det någon som vet något mer?</p>
        </td>
    </tr>
    <tr>
        <td><p align="center">&nbsp;</p>
        </td>
    </tr>
    <tr>
        <td><p align="left">Då Barva var
        &quot;annexförsamling&quot; till Jäder fanns ingen
        präst boendes i Barva. År 1776 uppläts Barksäter (7
        km söder om Kyrkan) till komministerbostad. Där bodde
        tjänstens innehavare till 1962, då tjänsten drogs in.</p>
        <p align="left">Vid Barksäter byggdes ett
        församlingshem år 1925. Det var Barva syförening som
        arbetade ihop 2000 kronor, som överlämnades till
        kyrkostämman med villkor att församlingshemmet
        omedelbart måtte påbörjas! Men kostnadsförslaget för
        församlingshemmet låg på 3000 kronor, så man utsände
        teckningslistor i de olika sockendelarna för att samla
        in de pengar som fattades. Givmildheten var stor och man
        skänkte även timmer, utförde körningar och dagsverken
        för bygget. Man satte igång med bygget och efter tre
        månader stod församlingshemmet klart och allt som allt
        kostade det 4400 kronor. Den 12 juli 1925 invigdes det
        nya församlingshemmet med invigningstal av domprosten
        Otto Norberg. Kantor Eric Smith ledde kören. Kaffe
        serverades utomhus. Föredrag av komminister Knut Garde
        och pastor Nils Jansson sjöng. Kyrkoherde Lüder
        avslutade med en aftonbetraktelse.</p>
        <p align="left">1998 såldes församlingshemmet vid Barksäter.</p> <p align="left">Församlingshemmet Klockåsen vid Barva 
        skola är nu sålt till en privatperson.</p>
        </td>
    </tr><TR>
                      <TD width="65%" colSpan=3><FONT 
                        color=#804000><BR><STRONG>Gudstjänst i Barva kyrka</STRONG> 
                      ofta sista söndagen i månaden kl 14.00. Välkomna! </FONT></TD></TR>
    <tr>
        <td>&nbsp;</td>
    </tr>  <TD>&nbsp;</TD></TR>
              </table>

<hr>

<p>Uppdaterat den 10 okt 2008, webbmaster: 
<a href="mailto:anne.ivarsson@barvabygden.se">Anne Ivarsson</a>,  http://www.barvabygden.se/kyrka.htm
</p>
</body>
</html>