<html>

<head>

<title>Barva-bladet nr 20</title>

	<body bgcolor="#FFFAF0">

<table border="0" width="100%" bgcolor="#FFF3DB">
    <tr>
        <td><img src="bilder/logan2.gif" width="103" height="80"></td>
        <td><font color="#008000" size="6" face="Arial"><strong>Välkommen
        till Barva!</strong></font></td>
        <td><img src="bilder/vapen2.gif" width="65" height="80"></td>
    </tr>
</table>

<p align="center"><font size="2"><b>
<img src="bilder/bba.gif"
width="590" height="90"></b></font></p>


<table>
	
  <td>
  <p>Ett informationsblad för Barva
  Bygdegemenskap nr 20. Nr 1 år 2004.</p>
  <p>Utgivare: Barva Framtid och
  samordnare är <a href="mailto:anne.ivarsson@barvabygden.se">Anne Ivarsson, </a> </p>
  </td>
 </tr>
 <tr>
  <td>
  <p>&nbsp;</p>
  </td>
 </tr>
</table>

<hr>

<table>
  <td>
  <p align=center><b>Det våras
  i Bygden!</b></p>
  </td>
 </tr>
 <tr>
  <td>
  <table>
   <tr>
    <td>
    <p>
     
    <img src="bilder/20-appel.gif" width="200" height="218">
     
    <img src="bilder/20-appel.gif" width="200" height="218"></p>
    
    </td>
    <td>
    <p>Vintern kommer att ge sig i
    år också. Vårblommorna börjar ge marken färg igen. Snart är det dags med
    gräsklipparen. Under våren kommer det också att hända saker vid <span
    class=SpellE>Skäggesta.</p>
   
    <p>Gator ska byggas, vatten och avloppsledningar
    ska ned i backen. Sedan är det dags för husen att komma.</p>
 
    <p>KarlsonHus har
    ett antal intresserade som man arbetar med just nu. Att räntan sänkts är ingen
    nackdel för husspekulanter. Vi har blivit tillfrågade om att deltaga vid
    eventuell informationsträff i Stockholm för intresserade husköpare. De
    busskurer, som Karlsonhus lovat till hållplatserna vid gamla E-20, kommer
    under våren. Vi måste se till att montera upp dem.</p>
    <p>Vi är tacksamma för hjälp om ni har
    möjlighet att hjälpa till. Hör gärna av er till mig.</p>
  
    <p> Jag känner att vi alla, både enskilda
    och föreningar i Barva, måste hjälpas åt för att visa både kommun och andra
    att vår bygd är en framtidsbygd som är värd att satsas på. Att rädda skolan
    kvar måste ha högsta prioritet hos oss alla. En inflyttning av barnfamiljer
    är därför något som måste uppmuntras på allt sätt.</p>
   
    <p>På samma sätt som våren sätter igång en
    växtprocess i markerna, gäller det för oss att få igång tillväxtprocessen i
    bygden. Vi måste bruka till marken, så ut ett intresse för Barva, vattna och
    göda på det intresset så tror jag att det ger resultat. Bygden växer.</p>
    
    <p>Läs Barvabladet,
    kom med synpunkter och tips inför nästa nummer.</p>
    <p>Så vill jag önska er alla en
    glad vår och en skön sommar!</p>
  
    <p>Rune Johansson</p>
 
    </td>
   </tr>
  </table>

  </td>
 </tr> <tr>
  <td>
<hr>

  <p><b>Verksamhetsberättelse 2003 för Barva Hembygdsförening</b></p>
  <p>Styrelsen har under året bestått av Rune Johansson ordförande, Noomi
  Edstein kassör, Anne Ivarsson sekreterare, Karl-Erik Blomberg och Kjell
  Ivarsson.  Suppleanter har varit
  Jan-Olof Korell  och Björn Herbst.</p>
  <p>Museigruppen har under året bestått av: Hardy Edstein, Noomi Edstein,
  Anne Ivarsson, Kjell Ivarsson,  Eivor
  Nilsson och  Ingvar Johansson.<br><br>Styrelsen har haft 6 protokollsförda sammanträden under året samt
  årsmötet. Verksamhetsplanen som beslutades vid årsmötet har genomförts.<br><br>Årsmöte den 9 februari i Bygdegården, med
  Leif Jacobsson från Malmköping, som kåserade om gamla tiders människor och
  framförde även några sånger.<br><br>Valborgsmässoafton firades vid Bygdegården
  med vårtal, tipspromenad, korvgrillning. Elden fanns vid Barksäter och som
  avslutning på kvällen ett fyrverkeri. <br><br>Föreningen arrangerade kretsens vårmöte i
  bygdegården. Eivor Nilsson fick hedersnålen för
  sitt arbete i hembygdsföreningen.<br><br>Midsommaren firandes i bygdegården, där
  föreningen på sedvanligt sett deltog. Museet var öppet.<br><br>Hembygdsdag/Hemvändardagen 31 augusti, som
  började i kyrkan med gudstjänst. Därefter till Bygdegården och årets
  tema  var ”Barva hembygdsförening 80
  år”. Skärmutställning, lotterier, kaffeservering och museet var öppet.<br>Torpinventeringcirkeln
  har varit vilande under året.<br><br>Muséet:
  I muséet har ej så mycket hänt under året. Vi hade räknat med att få färdigt
  med elinstallationen på övre plan, men det har ej blivit så av olika
  orsaker. Hardy har satt upp en ljusslinga där nere, den fick vi gratis.<br><br>Vad vi
  har gjort, är att vi burit upp alla hushållsföremålen från nedre till övre
  våningen.<br><br>Vi har
  monterat upp spisarna och vi har försökt att dela in i rumsavdelningar, såsom
  köks-, skol-, tvätt- och hantverksavdelningar.<br><br>Vi har
  provat på vid ett par tillfällen att ha 
  muséet öppet för allmänheten, men tyvärr har det inte gått särskilt
  bra. I samband med att Barva kyrka var sommarkyrka var det ingen som kom. Vid
  en auktion var det några stycken som tittade in.<br><br>Vi hade
  öppet på midsommarafton och då var det fullt hus. På vår hemvändardag var det
  välbesökt.<br><br>Vi får
  ta nya tag under år 2004 och gå vidare med arbetet på vårt museum. Elfrågan
  måste lösas på något sätt.<br>  
  Fortlöpande tar vi tacksamt emot föremål till museet. Det är dags att
  samla in fyrtio- och femtiotalssaker. Alltså, har ni något i edra gömmor,
  så ring Noomi, eller någon annan i föreningen.<br><br>Vi vill
  tacka alla som har skänkt föremål under året. /Styrelsen</p>

  </td>
 </tr>
 <tr>
  <td>
 <hr>

  <p><b>Ur verksamheten 2003 för Barva Frukt- och
  Trädgårdsodlarförening</b></p>
  <p>Styrelsen har under året bestått av ordförande Karl-Erik Blomberg, Skattmästare
  = kassör Britt-Marie Celsing, sekreterare Anne-Marie Blomberg, Gunnar Blomberg,
  Kjell Ivarsson, Hjördis Pihl och Maj-Britt Svensson.</p>
  <p>Antalet medlemmar har under året varit 16
  stycken.<br>Styrelsen har haft 4 protokollförda sammanträden
  under året, ett årsmöte samt en utflykt.<br>Vid årsmötet 2003-03-02 i Barva Bygdegård
  var trädgårdskonsulent Anita Boberg vår gäst och pratade då om ”Rosor som
  passar vår zon”. Vi tillhör zon 3.<br>Det planerade besöket till Torshällas
  Växthus uteblev på grund av strejken.<br>Vi hade växtbytardag
  vid Rördrommen 2003-06-15 temat var ”vildblommans dag” som lockade många
  besökare och detta gynnade även oss.<br>Söndagen den 15 augusti samlades vi vid
  Barva Kyrka för samåkning till Furukulla där Ulla Lindersson
  tog emot oss och hälsade samtliga c:a 20 personer
  välkomna. Ulla visade oss runt och berättade om alla sina härliga växter och
  vi beundrade henne för allt arbete som ligger bakom särskilt bevattningen en
  sådan torr sommar som det var 2003. /Styrelsen</p>
  <p></p>
  </td>
 </tr>
 <tr>
  <td>
  <hr></p><img src="bilder/20-grangren.gif" width="146" height="198"><img src="bilder/20-grangren.gif" width="146" height="198"><img src="bilder/20-grangren.gif" width="146" height="198">
  <p><b>Julmarknaden 2003</b></p>
  <p></p>
  <p>Tankar
  från en spilta....</p>
  <p></p>
  <p>Nu står jag här igen i min spilta, lite
  kallt, men vilken stämning det är, när vi träffas igen - alla hantverkare.
  Våra besökare är en trogen skara som har utökats under åren. </p>
  <p>Som vanligt kan jag le mot Gun-Britt i
  spiltan mittemot och eventuellt köpa en och annan av hennes goda
  knäckklubbor. Bredvid mig står Kerstin med sitt vackra porslin och bredvid
  henne står min kusin - Björn - med sina stenar. Det känns väldigt tryggt och
  jag börjar få julkänsla igen, för mig är vår julmarknad starten på julen.
  Tänk när jag får gå och köpa lite av Christinas härliga marmelad och titta på
  alla underbara hantverk.</p>
  <p>Nu hör jag Annika, hon kommer med glögg
  och pepparkakor, som hon bjuder alla hantverkare på, vi vill så gärna visa
  vår uppskattning av deras hantverk. Många skratt och här och där lite
  skvaller....... ja, sådant som hör till, när människor har en samlingsplats
  att gå till. </p>
  <p>Skolbarnen kommer och säljer lotter, och i
  skolan bredvid är det full aktivitet med loppis, chokladhjul och lotterier.
  Så bra vi har, som kan samarbeta runt julmarknaden!</p>
  <p>Jag måste sätta mig en stund, det blev
  sent igår kväll med alla förberedelser, först gjorde Gun-Britt, Annika och
  jag ordning i köket inför kaffeserveringen, Gun-Britt har bakat i flera
  månader. Efter det skulle allt packas och lastas inför lördagen, har jag
  glömt något…? Marschaller, godis till tomten (Kalle), affischer, glögg, ved,
  juldekorationer, tändstickor m.m. Nu, när jag sitter här, tänker jag på att
  julmarknaden börjar redan på försommaren med alla förberedelser det är
  väldigt mycket att planera och arrangera för dessa två dagar.... Men tänk så
  mycket glädje, alla träffar vi har med skratt och planering.</p>
  <p>Nu hör jag Göran, han har säkert varit
  inne hos &quot;flickorna&quot; i köket och bett om trasiga korvar.... När han
  kommer skall jag gå dit och sitta och titta ut genom fönstret på vår vackra
  bygd, fönstret brukar vara lite immigt av kaffevärmen, men framförallt känner
  jag en annan slags värme - mänsklig värme - den som uppstår när människor
  träffas och kan sitta tillsammans en stund och byta tankar och ord med
  varandra. Jag känner mig lycklig, som får delta i detta. Det är här vi kan
  skapa traditioner och minnen för våra barn att ta med sig in i
  framtiden.   </p>
  <p>Jag undrar, vad hästarna som står där ute
  tänker om oss, som står här inne i hästspiltorna Det kanske är tur att vi
  inte kan höra deras tankar...</p><p>Jag ser fram emot vår julkonsert i kyrkan
  på eftermiddagen, idag kommer en av bygdens söner tillbaka till sin barndoms
  kyrka för att sjunga. I år står den fina julkrubban framme inne i kyrkan. </p>
  <p>Lite kallt är det, men vad spelar det för
  roll, när det finns så mycket mänsklig värme, så här i jultider! Tänk, jag
  börjar redan längta till nästa julmarknad.....     </p>
  <p>Ursäkta, ursäkta hör jag en röst långt
  borta... Vad kostar hackspetten? Jag har en kund!</p>
  <p>Vi ses andra advent i år igen!</p>
  <p>/Lotta Rehn</p>
   <p>PS. Är det någon som sett två damer, som
  håller på att göra äppleklubbor? - Så hänvisa dom till julmarknaden!   </p>
  </td>
 </tr>
 <tr>
  <td> 
   <p>&nbsp;</p>
  </td>
 </tr>
 <tr>
  <td>
  <hr>
  <p><b>Vägbelysningen</b></p>
  <p>När motorvägen i november 1999 invigdes,
  passade vägverket på att släcka vägbelysningen på väg 900, där ”sockenvägen” börjar.  Efter mycket om och men, lyckades Barva
  Framtid få till stånd att 3 stolpar lyser, men vi får själva betala för elströmmen. Betala din del över postgiro 28 51 99-6
  eller bankgiro 5086-6961, Barva Framtid, 
  och märk med ”vägbelysningen”</p>
  </td>
 </tr>
 <tr>
  <td>
  <hr>
  <p><b>Lita aldrig på en Barvabo! </b></p>
  <p>Hur många gånger har jag inte hört hur
  ”gamla” barvabor talar om, vad de gör ”uppe” i
  Barva eller vad de gör ”nere” i Barva. De åker ”ner” till kyrkan och ”upp”
  till bygdegården i Barva eller ”upp” till de södra delarna av socknen! Och
  det oavsett var de är! </p>
  <p>Många missförstånd har uppstått, när de
  ”gamla” menar ”uppe i Barva”, och menar södra delen av socknen.  </p>
  <p>När jag påpekar det orimliga i uppe-nere, får jag till svar: <br>  -  ”Har
  du aldrig cyklat i Barva?” <br>  -  ”Javisst!” Bygdegården ligger på 45 m, kyrkan på 20 m och Örsundsbadet på 5 m höjd över havet! </p>
  <p>Här i Barva åker vi antingen ner till
  eller upp till Örsundsbadet? Eller? För den som inte vet,
  ligger Örsundsbadet allra längst norrut i Barva. </p>
  <p>Lita aldrig på en Barvabo,
  när han/hon pratar om väderstreck! Köp en karta, för där är upp=norr och ner=söder!<br>/Anne Ivarsson</p>
  <p></p>
  </td>
 </tr>
 <tr>
  <td><hr><img src="bilder/10-apple.gif" width="43" height="45"><img src="bilder/10-apple.gif" width="43" height="45"><img src="bilder/10-apple.gif" width="43" height="45"><img src="bilder/10-apple.gif" width="43" height="45"><img src="bilder/10-apple.gif" width="43" height="45"><img src="bilder/10-apple.gif" width="43" height="45">
  <p><b>Barva skola + Kjula skola = Sant</b></p>
  <p>Det är med glädje vi hör att det rör på
  sig i Barvabygden. Det finns flera seriösa intressenter
  till de tänkta villorna i närheten av skolan. Det bör betyda fler barn
  till vår förskola och skola. Under en tid har det varit många rykten om
  skolan i Barva. </p>
  <p>Så här ser vi på läget i dag.</p>
  <p>I Barva har vi hamnat inför ett vägval. Vi
  står med en förskola i ett församlingshem som vi inte får plats i. Vi har
  fler barn inskrivna än de 15 som lokalerna är godkända för.<br>Vi kan än inte riktigt överblicka hur den
  närmaste framtiden ser ut men kommunens entydiga mönster är att
  barnantalet ökar på landet och minskar i stan. Både i Näshulta
  och Vallby ser man samma trend. I Vallby är det flera år sedan 5:orna
  och  6:orna flyttade till Ärsta på grund av platsbrist.<br>En vision i Barva är att bygga nytt daghem
  med plats för fler barn och ett eget tillagningskök med matsal. Efter diskussioner
  med skolkooperativet och Barva Framtid så har vi valt att för stunden satsa
  på att våra mindre barn skall få plats i sin närmiljö. 5-åringarna får vara
  inne i skolan så att de mindre får plats i församlingshemmet.</p>
  <p>Just nu så är det väldigt få barn som till
  hösten skall bli 5:or och 6:or i Barva. Vår
  gemensamma bedömning är att skall barn på väg in i tonåren utvecklas på ett
  positivt sätt och förberedas till högstadiet så får inte miljön vara för
  trång och kontaktytorna för få.<br>Så till hösten kommer våra 5:or och 6:or att börja i Kjula skola.
  För 6:orna innebär det framför allt mindre ”bussåka”
  på skoltid för de får idag åka till Kjula 2 gånger
  i veckan för idrott, slöjd och moderna språk.<br>Kjula
  skola har en idrottshall som i många fall är långt mycket större än de stora
  skolorna i stan har. Vi behöver nämligen inte dela på vår. Vi har också goda
  utrymmen för klass- och gruppundervisning. I Kjula
  har vi också en mindre datasal där 4-6:orna samlat
  sin datakraft.<br>Till hösten har vi en speciallärare och en
  dramapedagog knutna till Kjula skola på heltid.<br>I vårt utvecklingsarbete för Kjula och Barva skola är estetik och portfolio hörnstenar.
  Ett estetiskt förhållningssätt innebär att utveckla meningsfullheten i undervisningen.
  Vi måste såväl ställa frågor som engagerar som arbeta med varierade uttryckssätt.
  Portfolioarbetet går ut på att förtydliga mål och resultat i arbetet. Vi
  tror att eleverna på så sätt kan lyckas ännu bättre i sina studier.<br>Både i Barva och Kjula
  är det närheten till naturen som ger många möjligheter till kreativ
  undervisning och lustfyllda raster. Vi vill gärna se en ökad användning av
  vår utemiljö, utepedagogik. Många saker lär man
  sig bättre på ett praktiskt sätt ute. I Kjula
  skola är der bara hälften av eleverna som kommer från själva tätorten Kjula resten kommer precis som i Barva med buss från
  landsbygden.<br>Arbetet med trivsel och samvaro sker efter
  gemensam handlingsplan i Barva och Kjula. Den
  kallas för ”handlingsplan för god gemenskap” och handlar bl. a. om förebyggande
  av mobbning och utanförskap.<brTill hösten kommer samarbetet mellan Barva
  och Kjula skolor att ytterligare fördjupas vi
  kommer att ha fler gemensamma aktiviteten och arbetsområden.<br>Vi ser fram mot en spännande höst och en
  utvecklande framtid i vår gemensamma bygd.<br>Hälsningar från skolledningen</p>
  <p>Ing-Marie Holmberg  
     Bo Söderberg</p>

  </td>
 </tr>
 <tr>
  <td>
  <hr>
  <p><b>Barva skola på ”Karlsson på taket” med Markoolio</b></p>
  <p>Barva skolas elever med en del föräldrar
  har varit på teaterresa till Göta Lejon i
  Stockholm.  <br>Barnen i 1-3:an
  har läst ”Karlsson på taket” under året. Kooperativet fick uppslaget att göra
  en teaterresa istället för att åka till ett
  museum.<br>Så resan avgick söndag 28/2 -04 med Tuna
  trafik som hämtade vid skolan kl. 13.00. Det var en eftermiddagsföreställning.<br>Markoolio spelade
  ”Karlsson”. Andra skådespelare, som medverkade, var bl.a. Görel Crona och
  Fredrik Ohlsson. Den sistnämnde, spelade en äldre kvinnlig barnvakt, som
  hade stora problem med Karlssons bus.  Det
  var nog många som var avundsjuka på Karlsson som flög över scenen. De hade
  nog velat prova själva.<br>Efter teatern avgick bussen till Mac
  Donalds i Södertälje, där många magar blev mätta. Resan avslutades ca 17.30
  med många trötta, men glada barn och föräldrar. /Maud Svensson</p>
 
  </td>
 </tr>
 <tr>
  <td>
  <hr>
  <p><b>Barva skola till  Rosenbad</b></p>
  <p>4-6:an ska till
  Stockholm den 15 april. Jessika Eriksson i klass 4 skrev ett brev till statsminister
  Göran Persson. Jessika frågade om hennes klass kunde få göra ett besök hos
  honom. Hon fick senare ett svar från regeringskansliet, Rosenbad, att
  klassen är välkommen! Nu är det dags för avfärd med tåg. De får också göra
  ett studiebesök på trafikledningscentralen i Stockholm.    <br>Tänk vad ett brev kan glädja många! Bra
  Jessika! /Maud Svensson</p>
  <p></p>
  </td>
 </tr>
 <tr>
  <td>
  &nbsp;</td>
 </tr>
 <tr>
  <td>
  &nbsp;</td>
 </tr>
 <tr>
  <td>
  <p></p>
  </td>
 </tr>
 <tr>
  <td>
  <p></p>
  </td>
 </tr>
 <tr>
  <td>
  <p><b>Naturdag vid Rördrommen</b><br><br>Tisdagen den 18/5 har Ursula Hentschel bjudit in alla skolans elever till en naturdag vid Rördrommen. Vi kommer att få kunskaper
  kring bisamhället. Vi ska få göra vattenundersökningar och studera de insekter/djur
  som lever där. Vi får  titta in hos familjen Fågel samt få lära
  oss en del kring fågellivet i Sörfjärden.  Vi ser fram emot den dagen! /Personal och
  elever i Barva skola.</p>
  <p></p>
  </td>
 </tr>
 <tr>
  <td>




  <hr>
  </td>
  <td><p>&nbsp;</td>
 </tr>
 <tr>
  <td>
  <p><b>Efterlyses: Upplysningar om familjen Lundqvist </b></p>
  <p>Min morfar, Carl Oskar Lundkvist, föddes
  och bodde tills han var 16 år (1895) i Barva, närmare bestämt i skogvaktarbostället Lund vid Lindholms gård. Hans far,
  Carl Wilhelm (CW) Lundqvist, var född i Årdala 1847.  </p>
  <p>Enligt ett fotografi var det en mörk,
  tjusig man med en på den tiden osedvanligt stolt uppsyn. Och det hade han
  säkert all anledning till. Han hade studerat på Skogshall till skogvaktare
  och efterlämnade en drygt 500-sidig tjock handskriven bok, <i>Handledning i
  skogsskötsel</i>, som han, 24 år gammal, inledde 1871 och avslutade i juni
  1875 i ”Hamarstorp”, Flen. Var skogvaktare vid
  Lindholm till sin död 1910.</p>
  <p>Morfars mor, Sofia, föddes 1848 i <span
  class=SpellE>Hellefors, Lilla Mellösa. Hon levde ända tills 1943, då
  hon var 95 år. Jag vet, att hon som änka bodde i Kyrkbacken och senare på
  ålderdomshemmet.</p>
  <p>Sofia och CW
  fick fyra egna barn, Ivar Wilhelm, Olga Sofia, Carl Oskar och Johanna
  Eleonora, och tog sig dessutom ett fosterbarn från Stockholm, Karin Augusta Bross. Olga, som dog 1957, ligger begravd med sina
  föräldrar på Barva kyrkogård.</p>
  <p>Detta är vad jag vet om familjen (utöver
  min morfar Carl Oskars fortsatta liv), men skulle gärna vilja veta så mycket
  mer. Är det någon som har fler uppgifter att lämna, och kanske till och med
  minns Sofia (Moster Lundqvist), Olga eller någon av de andra barnen vore jag
  mycket glad för en kontakt.</p>
  <p>Charlotta Broady</p>
  <p></p>
  </td>
  <td><p>&nbsp;</td>
 </tr>
 <tr>
  <td>
  <hr>
  <p>Ordet<b> Barva </b>är
  ett  fornvästnordiskt ord för 'träd' ”<b>borr</b>” och i  plural <b>borvar</b> – betyder ungefär skog,
  lund, eller dunge. </p>
  <p></p>
  </td>
  <td><p>&nbsp;</td>
 </tr>
 <tr>
  <td>
  <p></p>
  <p></p>
  </td>
  <td></td>
 </tr>
 <tr>
  <td><hr>
  
<hr>
<div align="center"><center>

<table border="0">
    <tr>
        <td bgcolor="#FFF3DB"><font color="#000000" size="2"
        face="Arial">Uppdaterat den 25 juni 2008, webbmaster:<a href="mailto:anne.ivarsson@barvabygden.se"> 
        Anne Ivarsson</a></font><font
        size="2" face="Arial"><br>
        http://www.barvabygden.se</font><font size="3">/bb-20.htm</font></td>
    </tr>
</table>
</center></div>

<p><font size="3">Tillbaka till <a href="http://www.barvabygden.se">Barva-sidan</a></font><font size="3"><a href="http://www.barvabygden.se">
</a> </font></p>

</body>

</html>