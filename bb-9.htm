<HTML>

<head>



<title>Barva-bladet nr 9</title><META http-equiv=Content-Type content="text/html; charset=windows-1252">
<META content="Barva-bladet nr 9" name=description>
<META content="Barva, barva, Barva-bladet,Barva Framtid" name=keywords>
<META content="Microsoft FrontPage 5.0" name=GENERATOR>
</head>

<body bgcolor="#FFFAF0">
<div align="center"><center>

<table border="0" width="90%">
    <tr>
        <td><table border="0" width="100%" bgcolor="#FFF3DB">
          <TR>
                <TD>&nbsp;</TD>
                <TD>
                <IMG height=80 alt="Barva Framtid logan" 
                  src="bilder/logan2.gif" width=103 align=middle vspace=5> 
                </TD>
                <TD><FONT face=Arial color=#008040 size=6><STRONG>Välkommen 
                  till Barva!</STRONG></FONT></TD>
                <TD>
                <IMG height=80 alt="Barva sockenvapen" 
                  src="bilder/vapen2.gif" width=65 align=middle> 
              </TD></TR>
        </table>
        </td>
    </tr>
    <tr>
        <td height="120">
        <p align="center">
        <img src="bilder/bba.gif" alt="Barva-bladet"
        width="590" height="90"></td>
    </tr>
    <tr>
        <td><p align="center">&nbsp;</p>
        </td>
    </tr>
    <tr>
        <td bgcolor="#FFF3DB"><font color="#800000" size="4">Ett
        informationsblad för Barva Bygdegemenskap nr 9, 2000</font></td>
    </tr>
    <tr>
        <td><font color="#800000" size="2">Utgivare kulturgruppen
        och samordnare är </font><a href="mailto:anne.ivarsson@barvabygden.se"><font
        color="#800000" size="2">Anne Ivarsson </font></a></td>
    </tr>
    <tr>
        <td bgcolor="#FFF3DB"><font size="3" face="Arial"><b>Så
        är sommaren här och det är tid att rapportera om vad
        som hänt i Barva Framtid.</b></font><p><font size="3">Efter
        storsamlingen i höstas har styrelse och arbetsgrupper
        arbetat vidare. Jag är imponerad av de olika gruppernas
        arbete. </font></p>
        <p><font size="3">Ytterligare ett par grupper har startat.
        En grupp, som arbetar för att ordna aktiviteter för
        ungdomarna, utöver vad föreningarna gör. Och en
        turistgrupp som har många idéer om framtida aktiviteter.</font></p>
        <p><font size="3">Styrelsen har gått in aktivt i arbetet
        för att få igång byggande. Vi försöker genom
        kontakter på alla nivåer visa beslutsfattare och andra
        att det inte är utopier utan verklighet. </font></p>
        <p><font size="3">Ett antal politiker har besökt oss och
        vi fick tillfälle att informera dem om våra tankar. Jag
        tror, att jag vågar säga att de &quot;köpt&quot; våra
        idéer och att de stöder oss. </font></p>
        <p><font size="3">En ansökan om detaljplan över Skäggesta-Anderslunda
        - området är inlämnad till kommunen. Vi ska också omgående
        ta initiativ till bebyggelse för det mindre hushållet.
        Vi tror på detta.</font></p>
        <p><font size="3">Vi gick för något år sedan med i
        Eskilstuna Marknadsförings AB, vilket visat sig vara
        mycket väl satsade pengar.</font></p>
        <p><font size="3">Jag förmodar, att de flesta har sett,
        att vi fick hela mittuppslaget i tidningen &quot;Möt
        Eskilstuna&quot;. Plus att Tommy Persson fick en sida.
        Tidningen trycktes i 200 000 ex. Alla hushåll i
        Eskilstuna har fått den samt alla DN-prenumeranter i
        Stockholm. Dessutom 3000 företag i Stockholm. Marknadsföringsbolaget
        har också haft en veckolång kampanj på Stockholms
        Central. Där fanns vi med i fyra dagar. </font></p>
        <p><font size="3">Vi hade tryckt upp en broschyr om vad
        Barva kan erbjuda. Även skolan har gjort en broschyr. Så
        hade vi visitkort och material om Ridleden. Tommy Persson
        hade gjort en förnämlig skiss över området runt
        kyrkan - skolan, med beteckningen Barva Kyrkby. Skylten
        stod i montern och vi mötte många intresserade människor.
        Marknadsförarna var mycket nöjda med vårt deltagande.</font></p>
        <p><font size="3">Kulmen på denna aktivitet var den
        inplanerade &quot;Vårmarknaden&quot;. Den dagen hade
        kommunen bjudit in de intresserade stockholmarna till
        Eskilstuna, med besök i Parken mm. Vid Sundbyholm klev
        jag på bussen och guidade dem förbi Jäders kyrka,
        Strands gård, Fågelstationen Rördrommen, Örsundsbadet
        och upp till skolan. Där bjöds de på fika, möjlighet
        att handla på marknaden, samt bese skolan och förskolan.
        Barnen fick också rida. Som avslutning besågs området
        bortom Skäggesta. När jag klev av bussen sade en pojke:
        - &quot;Här ska jag gå i skola&quot;. </font></p>
        <p><font size="3">Ridleden efterfrågas av många. Den
        kan hjälpa till att sätta Barva på kartan!</font></p>
        <p><font size="3">Den 15/5 hade vi årsmöte i Barva
        Framtid. Tack för förnyat förtroende som ordförande.
        Styrelsen vill att ni kommer med de idéer som ni har. </font></p>
        <p><font size="3">Avfarten är fortfarande ett problem,
        men vi arbetar vidare.</font></p>
        <p><font size="3">Jag vill önska er alla en skön sommar
        med möjlighet att koppla av, men samtidigt be er, att ta
        varje tillfälle att 'lobba' för bygden. </font></p>
        <p><font size="3">I nästa nummer återkommer jag och berätta
        mer om vad som är aktuellt.</font></p>
        <p><font size="3">/Rune Johansson</font></p>
        </td>
    </tr>
    <tr>
        <td><p align="center"><font size="4" face="Arial"><b>Trollpackan
        i bygden &#150; eller Oscarsson fixar allt</b></font></p>
        <p><font size="3">På hösten 1999 stod vi några mammor
        med våra barn och väntade på att dramapedagogen Ulrica
        Tinglöv skulle komma till Bygdegården i Barva. Vi
        planerade ha teaterlek med barnen. Jag är säker på att
        ingen av oss mammor hade en tanke på att medverka i en
        teater.</font></p>
        <p><font size="3">Vi sågs med barnen varje söndag under
        hösten och helt plötsligt befann vi oss inte längre
        som publik &#150; utan vi var med barnen på scenen! Vi
        hade jättetrevligt tillsammans och vi vuxna ville gärna
        tro att även barnen uppskattade vår medverkan.</font></p>
        <p><font size="3">Allt efter som började det växa fram
        ett drama &#150; och jag törs nog påstå att det i
        allra högsta grad handlade om oss människor i Barva.</font></p>
        <p><font size="3">Efter juluppehållet tycke vi, att pjäsen
        behövde några rejäla karlar. Så söndagen därpå
        infann sig 3 st, som vi snabbt förvandlade till 3 st
        &quot;damer&quot;, men ingen av dom verkade lida av det&#133;.
        Tack och lov hade vi Kalle redan med från början! </font></p>
        <p><font size="3">Jag tror, att vi alla längtade till söndagarna,
        för vi hade så kul och skrattade så tårarna rann. Då
        föddes iden, att spela en pjäs om Trollpackan och
        Oscarsson för bygden. Vi sålde snabbt slut på
        biljetterna, redan innan vi hann annonsera. </font></p>
        <p><font size="3">I slutet på februari spelade vi upp pjäsen
        och vi hoppas, att alla hade lika trevligt som vi!</font></p>
        <p><font size="3">Vi kommer nu att fortsätta med en ny
        uppsättning till hösten. Vill ni, så kommer vi att
        ordna en ny teaterföreställning.</font></p>
        <p><font size="3">/Hälsningar från &quot;Trollpackan&quot;
        </font></p>
        </td>
    </tr>
    <tr>
        <td bgcolor="#FFF3DB"><p align="center"><font size="4"
        face="Arial"><b>Rapport från Valborg 30/4 2000</b></font></p>
        <p><font size="3">Barva Hembygdsförening firade
        traditionellt Valborg vid Bygdegården, med ett
        sjuttiotal Barvabor närvarande. Programmet bestod av
        tipspromenad, som Gun Blomberg hade satt ihop. Vidare sålde
        vi ett antal lotterier med choklad och kaffe som vinster.</font></p>
        <p><font size="3">Vi hade grillkorv att grilla för dem
        som önskade. Alla hade kaffekorgar med sig. Framåt
        niotiden drog vi oss ner till en äng vid Barksäter där
        vi tände brasan. Vi sjöng de vanliga vårsångerna,
        alla var duktiga och sjöng med. Kvällen avslutades med
        ett fint fyrverkeri.</font></p>
        <p><font size="3">Från Hembygdsföreningens riktar vi
        ett hjärtligt tack till alla som var där.</font></p>
        <p><font size="3">/Noomi</font></p>
        </td>
    </tr>
    <tr>
        <td><p align="center"><font face="Arial"><b>Rapport från
        rödfärgskokningen</b></font></p>
        <p><font size="3">Lördagen den 6/5 samlades vi ett
        tjugotal Barvabor vid Bygdegården för att under målarmästare
        Bertil Zentios ledning göra rödfärg. Avsikten var att
        göra vår egen färg till muséet.</font></p>
        <p><font size="3">Vi började med att hälla 50 liter
        vatten i 2 st bykgrytor. Först skulle vattnet koka
        ordentligt. Bertil vispade i rågmjöl, därefter skulle
        järnvitriol, färgpigment, såpa och linolja tillsättas
        i vattnet. Allt skulle sedan koka ett par, tre timmar
        innan färgen var färdig. Den fick förstås kallna
        innan man kunde måla med den. </font></p>
        <p><font size="3">Vi hann också med att städa utanför
        muséet. </font></p>
        <p><font size="3">Alla hjälptes åt, vilket vi tackar för. /Noomi</font></p>
        </td>
    </tr>
    <tr>
        <td bgcolor="#FFF3DB"><font face="Arial"><b>Sockenvandringen</b></font><font
        size="3"> begränsades i år till Fagerviksleden utmed Söderfjärden
        från Örsundsbadet till Fagerviksholme den 14 maj.</font><p><font
        size="3">Leden tillkom på tillskyndan från Rördrommen
        för ett par år sedan. Vi hade talat med Sten Ullerstad
        och bett om någon, som kunde inleda promenaden med
        information. Vilket vi också fick. Vi uppmärksammades på
        att ett flertal olika biotoper avlöser varandra under
        ledens gång med olika arter av träd, buskar och örter,
        vilket i sin tur ger möjlighet till ett rikt fågelliv såväl
        på torra land som i vassarna. Solen strålade, fåglarna
        sjöng och växtligheten spred alla vårens härliga
        dofter och vi sökte oss till en underbar lövsal för
        kafferast, innan vi begav oss mot spången till holmen.
        Strax innan vi kom fram kunde vi bl. a känna litet på
        gulsipporna, som växte på sluttningen mot stigen. - Men
        inte plocka! - De liksom backsipporna, som växer i närheten
        av Örsundsbadet är fridlysta. Väl ute på holmen
        stegade Rolf Pettersson, som i barndomen bodde i
        Stenhuset, raskt ut i strandkanten för att känna på
        vattnet vid sitt gamla badställe, dit han och kompisarna
        sökt sig i 'mitten av förra seklet'!</font></p>
        <p><font size="3">En promenad på Fagerviksleden kan
        rekommenderas. Själv kan jag tänka mig ett 'klippkort'./Eivor</font></p>
        </td>
    </tr>
    <tr>
        <td><p align="center"><font size="4" face="Arial"><b>Strand</b></font></p>
        <p><font size="3">Kort historik om Strand från dåtid
        till nutid, framtagna av min far Olle Söderberg och förmedlad
        av undertecknad.</font></p>
        <p><font size="3">År 1250, förlänte Erik den läspe
        och haltes gemål, änkan Katarina, Strand till Herr Rörviks
        barn. På 1380-talet ägde Bo Jonson Grip gården.</font></p>
        <p><font size="3">1401 sålde Ingeborg Nilsdotter, Strand
        till Engelke van der Horst.</font></p>
        <p><font size="3">1402 köpte unionsdrottning Margareta,
        även kallad kung Byxlös, Strand samt Fiholm.
        Drottningen eller Kungen, vilket man vill, skänkte
        Strand till Eskilstuna Johanniterkloster.</font></p>
        <p><font size="3">Vid reformationen drogs gårdarna in
        till kronan. Efter reformationen disponerades Strand av
        Hertig Karl. 1575 gav han kammarsvennen Simon Eriksson
        och hans bröstarvingar gården i förläning. En dotter
        till Eriksson gifte sig senare med Rickard Wudd, borgmästare
        i Torshälla. Sonen Paul Wudd ärvde Strand 1646. Hans
        hustru i andra äktenskapet, Margareta född Wijnblad, ärvde
        gården 1691. Hon dog 1742, 94 år gammal. </font></p>
        <p><font size="3">Senare kom gården i Didrik Duvalls ägo.
        Han ägde även Kalkuddens tegelbruk i Mariefred. Under
        den här tiden stämplades allt tegel från bruket, DDK,
        Didrik Duvall Kalkudden. Som en liten kuriositet kan nämnas
        att tegel från tiden 1750-1760, än idag ligger på
        Strands äldsta byggnad, gamla magasinet, till vänster i
        allén upp mot huvudbyggnaden. Teglet är mycket vackert
        i form av plattor liknande skiffer.</font></p>
        <p><font size="3">1813 sålde, dåvarande ägaren, Nils
        Bonde Strand till Nils-Ulric Reuter.</font></p>
        <p><font size="3">På 1850-talet såldes Strand till
        Julius Hoomeijer, som sålde till en löjtnant
        Svinhufvud, vilken överlät gården på Patron Axel
        Altberg. På flygelbyggnaden vid Strand sitter än idag
        en vindflöjel märkt AA.</font></p>
        <p><font size="3">1877 köpte hemmansägare Karl Larson i
        Kohlsta Strand, Idö samt Husby 3:2 för 120.000 kr.</font></p>
        <p><font size="3">1896 delades Strand och Idö mellan två
        systrar. </font></p>
        <p><font size="3">1932 köpte Gottfrid Lundström Strand
        och sålde vidare till Astrid och Olle Söderberg 1948.</font></p>
        <p><font size="3">Olle Söderberg var mycket intresserad
        av byggnader och såg som en livsuppgift att renovera
        bostadsbeståndet på Strand. Strand har därför idag
        liggtimrat magasin från 1600-talet, helrenoverad flygel
        från 1700-talet, huvudbyggnad från 1800-talet samt äldre
        verkstad omgjord till bostad och dessutom ett hönshus
        omgjort till bostad. </font></p>
        <p><font size="3">Jordbruket vid Strand genomgår en förändring
        i tiden. Växelbruk har haft sin tid i historien. Med
        1900-talet bakom oss och 2000-talet framför är det dags
        att växla om, vi anser tiden vara mogen för nya bollar
        i tillvaron, golfbollar, närmare bestämt. </font></p>
        <p><font size="3">Strand bygger en Pay and Play golfbana,
        vilket betyder att alla är välkomna att prova golf här,
        både Annika Sörenstam och Rune Johanson.</font></p>
        <p><font size="3">På några års sikt räknar vi med att
        ha ett enkelt kafé, en enkel shop, kanske övernattningsstugor,
        paddling, fiske och jakt. Vi räknar även med att denna
        förändring av verksamheten skall generera några fler
        arbetstillfällen på gården.</font></p>
        <p><font size="3">Som en sista förhoppning önskar vi,
        med ortsbornas engagemang i Barva skola, Barva Framtid,
        Barva bostadsprojekt, Strand golfbana samt fältstationen
        Rördrommen m. m. att kommunen begär en avfart till
        Barva av vägverket.</font></p>
        <p><font size="3">Vid pennan Clas Söderberg.</font></p>
        </td>
    </tr>
    <tr>
        <td bgcolor="#FFF3DB"><p align="center"><font
        face="Arial"><b>Om post och dagstidning då och nu</b></font></p>
        <p><font size="3">Längre tillbaka än till 30-talet sträcker
        sig inte mitt minne av förklarliga skäl.</font></p>
        <p><font size="3">Då jag under mina 10 - 12 första
        levnadsår bodde i Ärla inte långt från Barvagränsen
        fick vi posten och &quot;Kuriren&quot; hem i lådan, som
        hos oss satt på en stor asp intill vägen alldeles utanför
        stugan. </font></p>
        <p><font size="3">Brevbärare var, allmänt kallad &quot;Posten
        Daniel&quot; - jag tror han hette Andersson i efternamn-
        som körde en motorcykel med sidovagn. Sidovagnen var
        konstruerad som en stor låda där post och tidningar förvarades.
        &quot;Posten Daniel&quot; var snäll och barnkär och om
        man gått till granngården innan, fick man sitta på lådan
        och åka med hem. Det var nog lika roligt för båda.</font></p>
        <p><font size="3">Var det in- och utbetalningar eller
        dylikt sköttes det på sidovagnslådan eller inne i
        stugan. Vädret och tiden styrde detta. En gul låda
        fanns vid nästa granngård och den hade samma funktion
        som gula lådorna har i dag.</font></p>
        <p><font size="3">&quot;Posten Daniels&quot; rutt berörde
        till viss del en sträcka i Barva och även en del av
        Kjula. Att passa tiden var inte Daniel så noga med. Det
        kunde bli lång väntan i synnerhet för dem som inte
        bodde intill vägen och som inte såg när han kom.</font></p>
        <p><font size="3">Vid Barva handel fanns mellan 1886 till
        1956 en mindre poststation med bl.a. egen stämpel, (uppgiften
        hämtad från postmuseets bibliotek i Stockholm). De närmast
        boende fick posten där men f.ö. hade många gårdar
        postväska uthängd vid vägen. En lämnades och en hämtades.
        Bilen som skötte detta utgick från Eskilstuna och
        fortsatte vidare till Sågstugans diversehandel mitt i
        socknen och till Hagaborg där den vände. Postiljon
        under många år var en man som hette Lindberg sedermera
        busschafför på linjen Eskilstuna - Gubbklinten.</font></p>
        <p><font size="3">Dagstidningen kom senare på dagen med
        bussen från Eskilstuna. Affärsinnehavaren skötte
        sorteringen av post och tidningar. Vid Sågstugan fanns
        en hel vägg med fack där allt lades in. Både vid Sågstugan
        och Hagaborg fick man hjälp med in och utbetalningar o.s.v.</font></p>
        <p><font size="3">För att man inte skulle behöva åka
        från alla hushåll varje dag och hämta post och
        tidningar hade man s.k. posttur. På vissa håll hade man
        en vecka i taget och på andra bara en dag. På en gård
        fanns en envis bonde som levde efter mottot, &quot;en bra
        karl klarar sig själv&quot; och hämtade därför sin
        post själv varje dag.</font></p>
        <p><font size="3">Någon gång på 60-talet kom
        dagstidningarna ut som morgontidning och sedan dess får
        vi den i våra lådor med färska nyheter till
        morgonkaffet. Ungefär samtidigt började lantbrevbärarlinjerna
        och därmed slopades de interna postturerna. </font></p>
        <p><font size="3">Den första postiljonen här hette
        Backius och har sedan följts av några till. Den som
        senast kört under lång tid har varit allas vår &quot;Janne&quot;,
        som nu avbytts av Egon. Hoppas vi får behålla honom länge.</font></p>
        <p><font size="3">Tänk vad bra vi har, bara att fästa
        den blå brickan på lådan, så kör bilen in på gården
        och vi får postärenden utförda. Den servicen måste vi
        värna om, så att vi får behålla den.</font></p>
        <p><font size="3">&quot;Nunne&quot;</font></p>
        </td>
    </tr>
    <tr>
        <td>&nbsp; </td>
    </tr>
    <tr>
        <td bgcolor="#FFF3DB">Tillbaka till <a href="http://www.barvabygden.se">om Barva
        </a></td>
    </tr>
</table>
</center></div>

<hr>
<div align="center"><center>

<table border="0">
    <tr>
        <td bgcolor="#FFF3DB"><font color="#000000" size="2"
        face="Arial">Uppdaterat den 25 juni 2008, webbmaster: 
        <a href="mailto:anne.ivarsson@barvabygden.se">Anne Ivarsson</a></font><font
        size="2" face="Arial"><br>
        http://www.barvabygden.se</font><font color="#000000" size="2" face="Arial">/bb-9.htm
        </font></td>
    </tr>
</table>
</center></div>
</body>
</html>